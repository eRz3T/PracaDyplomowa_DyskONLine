<p>Bartłomiej Cetera 31230	 01.10.2024</p><ol><li><strong>System wbudowany</strong> (ang. <em>embedded system</em>) to system komputerowy, który jest zintegrowany z urządzeniem, pełniąc w nim określone, funkcje. W przeciwieństwie do uniwersalnych komputerów, systemy wbudowane są projektowane z myślą o wykonywaniu konkretnych zadań, oraz powiązanych funkcji (sterowanie sprzętem, monitorowanie procesów, czy komunikacja). Stanowią integralną część większego urządzenia, w którym się znajduje (urządzenia AGD, samochody, urządzenia medyczne). Mają one ograniczone zasoby sprzętowe (pamięć, moc obliczeniowa). Muszą działać w czasie rzeczywistym, muszą reagować na wydarzenia w określonym, przewidywalnym czasie (systemy w sprzęcie medycznym). </li></ol><p>Przykłady: <strong>sterownik silnika w samochodzie, routery internetowe, pralka automatyczna.</strong> </p><ol><li><strong>Sterowanie</strong> to proces, w którym system wbudowany zarządza pracą podległego mu urządzenia lub procesu. Celem jest zapewnienie, aby urządzenie funkcjonowało zgodnie z ustalonymi parametrami, zwykle poprzez odpowiednią interakcję z czujnikami, siłownikami oraz innymi komponentami systemu. </li></ol><p><strong>Przykład</strong>: (Sterowanie pracą silnika w samochodzie) System wbudowany zarządza zapłonem, wtryskiem paliwa.</p><ol><li><strong><em>Sterowanie realizuje polecenia, a regulacja dynamicznie dostosowuje system do warunków.</em></strong></li></ol><p><strong>Regulacja</strong> to proces dynamicznego zarządzania działaniem systemu, w którym układ automatycznie reaguje na zmiany stanu systemu w oparciu o sprzężenie zwrotne (na podstawie konkretnych danych dostosowywana jest praca układu), aby utrzymać określone parametry (np. temperaturę, ciśnienie, odpowiednią emisję spalin) na stałym poziomie. </p><p>Przykład: Termostat w systemie grzewczym, który mierzy temperaturę w pomieszczeniu i na tej podstawie włącza lub wyłącza grzejnik, aby utrzymać stałą temperaturę.</p><p>Kluczowe różnice:</p><p><strong>- Sprzężenie zwrotne:</strong></p><p>Sterowanie: Może działać bez sprzężenia zwrotnego.</p><p>Regulacja: Wymaga sprzężenia zwrotnego (układ zamknięty), stale monitorując i korygując działanie na podstawie wyników.</p><p><strong>- Cel:</strong></p><p>Sterowanie: Ukierunkowane na wykonanie konkretnych działań (np. włączenie urządzenia), bez monitorowania rezultatu.</p><p>Regulacja: Ukierunkowana na utrzymanie określonej wartości parametru w systemie (np. temperatura, prędkość).</p><p>Przykład:</p><p><strong>Sterowanie</strong>: Włącznik światła steruje światłem, ale nie sprawdza jego natężenia.</p><p><strong>Regulacja</strong>: System klimatyzacji mierzy temperaturę w pokoju i dostosowuje swoje działanie, aby utrzymać poziom temperatury.</p>